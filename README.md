# ProgettoEscursioni

__Aiello Matteo; Fattoretti Samuele; Fimpa Christian; Galata Stefano; Giacobbe Giulia__

## Introduzione
La seguente applicazione è progettata con lo scopo di guidare ogni utente a svolgere più agevolmente l’attività di escursione, sia da solo che insieme ad altre persone. Essa permette di intraprendere un percorso standard generato dall’app (avendo inserito un punto di partenza e un punto di destinazione) o di poter selezionare eventuali punti di interesse che faranno da tappe intermedie di cui l’applicazione si servirà per delineare un percorso su un’apposita mappa. Dopo aver eseguito tale percorso, egli ha la possibilità di salvare il tragitto registrato, condividerlo grazie ad un post privato o pubblico, permettendo così ad altri utenti di usufruire del suo percorso o personalizzarlo a loro piacimento.
Questa applicazione è di per sé una piattaforma social dove possono ritrovarsi gli appassionati di escursionismo, trekking e altre attività inerenti alla camminata.

## Funzionalità
L’applicazione/sito web offre la possibilità di:
- autenticarsi come utente in modo da usufruire di tutti i servizi
- trovare nella barra di ricerca luoghi o punti di interesse usando nomi o parole chiavi
- visualizzare i vari sentieri già esistenti e i punti di interesse (rifugio, bivacco, punto panoramico) sulla mappa della zona intorno alla propria posizione
- visualizzare la difficoltà, la descrizione generale (la lunghezza complessiva, la durata a seconda del mezzo impiegato, il dislivello, il meteo in tempo reale) e l’attrezzatura adatta da utilizzare in un determinato percorso
- scegliere tra vari percorsi già disponibili e scaricarne la mappa offline
- tracciare un percorso personalizzato col GPS, che verrà successivamente salvato
- condividere privatamente o pubblicamente il proprio percorso (tramite post) con eventuali foto personali del percorso eseguito o del luogo visitato
- commentare i post sui percorsi dell’app o su quelli condivisi da altri utenti
- creare gruppi di escursioni e partecipare agli eventi

## Scopo e motivazioni
Abbiamo deciso di creare questa applicazione per migliorare l’esperienza d’uso di quelle persone che vanno spesso in montagna, o che preferiscono svolgere questa attività motoria all’aperto per conto proprio, in modo tale che possano tenere traccia dei loro percorsi quotidiani. Invoglierebbe anche chi è alle prime armi di intraprendere nuovi percorsi.   

Rendiamo più efficace l’interazione fra gli escursionisti di posti totalmente diversi, che possono dare la loro opinione o condividere preziosi consigli riguardo agli itinerari già eseguiti da loro stessi. Gli utenti registrati possono liberamente chattare tra di loro e usufruire di tutti i servizi dell’app. Inoltre vi sarà la possibilità di organizzare e postare in bacheca pubblica, dei gruppi di escursioni con le dovute e precise descrizioni da parte di alcuni utenti certificati. 
